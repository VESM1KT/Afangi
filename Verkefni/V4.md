# Tímaverkefni 4 
- 35% af heildareinkunn.
- Viðfangsefni: Borðspilshönnun.
- Hópverkefni.
  
---

## Verkefnalýsing
Í þessu verkefni hannið þið frumgerð (e. prototype) að borðspili sem samþættir hefðbundna spilun og rafeindatækni. Notast verður við ESP32 og MicroPython til að stýra leiknum. Borðspilið þarf að innihalda eftirfarandi rafeindaíhluti; leds, arcade takka, buzzer/hátalara, [reed switch](https://lastminuteengineers.com/reed-switch-arduino-tutorial/), [LCD skjár](https://lastminuteengineers.com/i2c-lcd-arduino-tutorial/), on/off takka og batterí. Spilið þarf einnig að innihalda leikmuni, spilareglur og fleira sem ykkur dettur í hug s.s. spilastokkur/spurningar. 

#### Markmið
- Að hanna spilanlega pappírsfrumgerð af borðspili.
- Að útbúa spilareglur á prentformi.
- Að hanna spilaborð í tvívídd með Inkscape fyrir laserskurð. 
- Að hanna leikmuni með Tinkercad fyrir þrívíddarprentun.
- Að gera skýrslu (markdown) sem er hýst á GitHub. 

Spilið verður svo fullklárað (forritun, lóðun, samsettning) í tímaverkefni 5. Hér er dæmi um fullklárað borðspil, [Pyramid](https://projecthub.arduino.cc/marcelomaximiano/fac9edcd-e76f-40c8-a4a4-c867072599c4).


### Leikjahönnnun og spilareglur
Ákveðið tegund spilsins og hvernig rafeindatæknin fléttast inn í gang þess (t.d. stigagjöf, teningur, gagnvirkir atburðir).

- Hannið spilanlega pappírsfrumgerð, skoðið t.d. [A3 Board Game Templates](https://www.pinterest.com.mx/pin/595741856946792806/).
- Skrifið skýrar spilareglur.
- Útbúið spurningaspjöld eða spilastokka ef þarf.

Hugið vel að stærð og staðsetningu íhluta í borðspilinu með mælingum. 

> Hægt er að nota allt að 25 pinna á ESP32-S3; 1, 2, 4, 5, 6, 7, 8, 9, 10, 11, 12, 13, 14, 15, 16, 17, 18, 21, 38, 39, 40, 41, 42, 47, 48.

### 2D hönnun (Inkscape)
Hanna skal spilaborðið fyrir laserskurð. Gætið þess að gera ráð fyrir plássi undir borðinu fyrir rafrásir, íhluti, víra og brauðbretti.

1. Notið [grunnnsnið fyrir borðspil (235x400mm)](https://github.com/VESM1VS/AFANGI/blob/main/templates/Bordspil_lok(235x400).svg)
1. Arcade takkar: 25 mm gat (fyrir festingu). Ef þú vilt fella takka betur í plötu þá (mið (58mm), stór (94mm))
1. [Ýmis snið fyrir íhluti; NeoPixel hringur, ledborði](https://github.com/VESM1VS/AFANGI/tree/main/templates)
1. Merkið spilið með [logo Tækniskólans](https://github.com/VESM1VS/AFANGI/blob/main/Myndir/Tskoli_logo.svg)

> [!NOTE]
> Prófun: Prófið næmni reed-switchins með segli og [kóða](https://github.com/VESM1VS/AFANGI/blob/main/python/ReedSwitch.py) til að finna rétta fjarlægð og stefnu.

### 3D hönnun (TinkerCad)
Hannið sérsniðna leikmuni (e. game pieces) í Tinkercad sem verða þrívíddarprentaðir. Þetta gætu verið peð, teningar eða hlutir sem innihalda segla fyrir reed switch virkni.


### Skýrsla 
Búið til private GitHub repository undir heitinu Bordspil og hýsið skýrsluna í `readme.md`. 

Skýrslan þarf að innihalda:

1. **Inngang:** Nöfn höfunda og stutt lýsing á hugmyndinni. og leikjaspilun.
1. **Spilareglur:** Skýr útlistun á hvernig á að spila í prentformi.
1. **Myndefni:** Ljósmynd af pappírsfrumgerð ásamt spurningum eða spilastokk (ef það á við).
1. **Hönnunarskrár:**
    - .svg af borðspili (stilla blaðsíðustærð í Inkscape þannig að hún sé eins og stærðin á kassanum). 
    - .stl skrár af 3D hönnuðum leikmunum. 
1. **Annað:** Skrár sem innihalda spurningar eða spilastokkur (ef það á við).

> [Markdown leiðbeiningar](https://github.com/VESM1KT/Afangi/blob/main/Efni/markdown.md).

---

## Námsmat og skil

Einkunn byggir á útfærslum á eftirfarandi matsþáttum og vinnuframlagi sem á sér stað í kennslustund.

#### Matsþættir:
- 25% Leikjahönnun og pappírsfrumgerð af borðspili.
- 15% Spilaleiðbeiningar, á prentformi.
- 30% 2D hönnun í Inkscape.
- 20% 3D hönnun í TinkerCad.
- 10% Skýrsla á GitHub.

#### Matskvarði fyrir hvern matsþátt: 

- 10 Framúrskarandi útfærsla og frágangur. 
- 7.5 Góð lausn en smávægilega ábótavant. 
- 5 Lausn er hálfnuð eða vantar mikilvæga þætti. 
- 2.5 lausn er stórlega ábótavant.
- 0 Óunnið eða vantar.

Skilið á innu vefslóðina á skýrsluna (Github repository). Munið einnig að bjóða kennaranum aðgang (collabratorator).

> [!IMPORTANT]
> - Mætingarskylda: Fyrir hverja kennslulotu (4x50 mín) sem nemandi mætir ekki, dregst **1** frá einkunn hjá viðkomandi.
> - Skil á skýrslu er skilyrði fyrir einkunnagjöf.
