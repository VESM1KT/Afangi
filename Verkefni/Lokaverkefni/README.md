# Lokaverkefni

Verkefnið er hópverkefni og skal hver hópur almennt samanstanda af þremur til fjórum nemendum, ef nemendur óska eftir öðrum hópastærðum verður það skoðað með tilliti til umfangs verkefnisins sem hópurinn hyggst leysa.

## Efni

Verkefnið gengur út á að smíða og forrita eitthvað tæki. Hóparnir hafa frjálsar hendur um hvaða tæki þeir smíða svo framarlega sem það sé smíðað og forritað með íhlutum úr Arduino settinu. 

Gert er ráð fyrir að hóparnir hanni (með Inkscape) og láti skera út hulstur (e. casing) eða annað fyrir tækið sem þeir hanna.

**Hópurinn þarf að fá samþykki kennara fyrir því sem hann hyggst gera.**

## Utanumhald

Hver hópur heldur utan um vinnu sína í lokaðri geymslu (e. private repo) á GitHub. Það fyrsta sem þarf því að gera er að einn hópmeðlimur býr til lokaða geymslu og býður hópfélögum sínum ásamt kennara inn á geymsluna sem samstarfsaðilum (e. collaborator). Allt sem er í geymslunni á að vera snyrtilega sett upp með [markdown](../../Kennsluefni/markdown.md) málinu.

Í geymslunni heldur svo hver hópmeðlimur dagbók þar sem fram kemur hvað viðkomandi gerði í verkefninu og hvenær.

Hópurinn heldur svo sameiginlega dagbók þar sem fram kemur hvernig verkefninu vindur fram.

Annað sem á að vera í geymslunni er m.a.:
- Kynning á tækinu.
- Myndband sem sýnir notkun tækisins.
- Bjargir sem hópurinn hefur nýtt sér, t.d. vefsíður.
- Allur kóði, reglulega uppfærður.

## Skil verkefnisins

Hóparnir kynna tækið og vinnu sína fyrir kennara í tímanum 29. apríl.

